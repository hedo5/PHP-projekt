<!DOCTYPE HTML>
<html>

	<head>
	    <link rel="stylesheet" href="new1.css">
		<title>360 fotografija</title>
		<meta http-equiv="content-type" content="text/html; charset=UTF-8">
		<meta name="description" content="">
		<meta name="keywords" content="">
		<meta name="author" content="Matej Hedzet">
		<meta name="viewport" content="width=device-width, initial-scale=1">
		<link rel="shortcut icon" type="image/x-icon" href="favicon.ico">
	</head>
	
<body>
<header>
		<div class="slika-360"></div>
		<nav>
			<ul>
			  <li><a href="index.html">Početna stranica</a></li>
			  <li><a href="novosti.html">Novosti</a></li>
			  <li><a href="#">Kontakt</a></li>
			  <li><a href="#">O nama</a></li>
			  <li><a href="#">Galerija</a></li>
			</ul>
		</nav>
	</header>
	<main>

		<a href="novosti_2.html"><img src="novosti/Historic-Town-Of-Sibe-thumb.jpg" alt="Hrvatska" title="Hrvatska"></a>
			<h2>Hrvatska</h2>
			<p>Hrvatska je, kažu oni koji ju vole nepomućenom ljubavlju, nastala u božanskoj igri zadnjega sata stvaranja svijeta. Bog ju je vele, stvorio za sebe, a drugi govore da je umoran od stvaranja prosuo po moru kamenčiće koji su mu ostali u dlanovima. Onda je zaokružio pogledom cijelo svoje djelo i bio je zadovoljan onime što je učinio, a kada je vidio u kakvu se ljepotu pretvorila sretna slučajnost, nasmiješio se i blagoslovio taj kutak Zemlje. Prelijep kutak, doista, koji se s mora i tisuću otoka vere preko klisova i šuma, preko brzih rijeka i jezerskih slapova do plodne zemlje na sjeveru. Otkrivali su tu zemlju Grci i Rimljani i ostavljali tragove svojih civilizacija, žudili za njom despoti istočnoga carstva, stoljećima ju svojatali Venecijanci i Talijani, Austrijanci i Nijemci, tražili prilaz moru Mađari, odgrizali Turci i pokušavali ju podjarmiti Srbi, ali su Hrvati od dolaska prije četrnaest stoljeća izdržali sve strašne kušnje nemilosrdne povijesti. Obranili su svoju lijepu zemlju i od pošasti ljudske pohlepe, pa u novije doba zaštitili velike dijelove Hrvatske kao nacionalne parkove i parkove prirode, na kopnu i na otocima, a i modro, prozirno more još je među najčistijima u svijetu, premda je Jadran uzak i osjetljiv rukavac Sredozemnoga mora.</p>
			<p>Prirodu su dopunili skladnom arhitekturom i umjetničkim djelima. Starohrvatsko izvorno graditeljstvo ostalo je za vječnost u kamenim sakralnim minijaturama, a doskora Hrvatska ulazi u europski kulturni krug i prima utjecaje, prilagođavajući ih svojoj duši i podneblju. Romanika se useljava u dalmatinske gradove i podiže impozantne katedrale, a slijedi ju gotika na jugu i sjeveru u svim svojim raskošnim oblicima, sve dok ne ustupi mjesto razboritoj ljepoti renesanse i potom plemenitom baroku. Jug Hrvatske okrenut je Mediteranu, a sjever srednjoj Europi iz koje prima poticaje klasicizma i mijenja panorame svojih gradova. Kipovi, freske i slike iz svih razdoblja djela su hrvatskih umjetnika, uz koje rade i stranci, ali i domaći umjetnici odlaze u tuđinu, gdje mnogi od njih postižu veliku slavu. Tim majstorima iz starijega doba, pridružuju se poslije umjetnici modernoga vremena.</p>
			<p>Njihova su besmrtna djela u crkvama, samostanima, na trgovima i ulicama, u galerijama i muzejima kao svjedoci žive i otvorene hrvatske umjetnosti, od Srijema i Podunavlja do Dubrovnika, Cavtata i Boke kotorske na jugu Jadrana. Uz njih i usporedo s njima rađala se od srednjega vijeka i književnost, koja od šesnaestoga stoljeća daje hrvatskoj kulturi vrhunska djela i učvršćuje ugled hrvatskoga jezika. Na pola puta između ekvatora i Sjevernoga pola, umjerene klime, a u Dalmaciji mediteranske, bogata vodom i šumama, raznolikim biljnim i životinjskim svijetom, Hrvatska je ugodna zemlja za život i za odmor namjernika koji otkrivaju njezine čari. Hrvatski su krajolici od davnih vremena zabilježeni na iluminacijama i grbovima, na slikama iz svih razdoblja umjetnosti, a potom i u novijoj umjetnosti fotografije, te na filmu .
   Panorama 360 omogućuje zaokružen pogled na Hrvatsku, na njezine prirodne i kulturne znamenitosti, u novoj začudnosti koja je nepoznata ljudskom oku i vraća nas na početak ove priče kada je možda upravo na taj način Stvaratelj svijeta promotrio svoje najbolje djelo, ponosan na sretnu kreaciju.</p>
			<hr>
			
			<a href="novosti.html"><img </a>
			<h2>Povratak na novosti</h2>
	</main>
	
	<footer>
		<p>Copyright &copy; 2020 Matej Hedzet. <a href="https://github.com/hedo5/PHP-projekt"><img src="foto/github-octocat.png" title="Github" alt="Github"></a></p>
	</footer>

</body>
</html>